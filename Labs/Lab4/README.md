# Web-Technology - Labo3

## Labo CSS - intro

1. Experimenteer met het box-model. Maak een p-element aan en zet er tekst in.
Pas de waarden border, margin en padding aan. Gebruik pseudo klassen om de
kleuren te inverteren wanneer je over het element beweeegt met je muispijl.

![oef1](/images/oef1.PNG)

2. Maak na:

![oef2](/images/oef2.PNG)


3. Maak een h1 en een geordende lijst aan zoals op het eindresultaat te zien
 is. Werk met beide elementen om via css tot het gewenste resultaat te komen

![oef3](/images/oef3.PNG)

4. Je maakt een lijst (ul) met daarin 3 elementen (li) die telkens een link 
bevatten (a). Neem de zinnen over die je ziet in het eindresultaat 
en plaats de link over het juiste woord(en). In CSS style je de lijst 
zoals in het eindresultaat. Gebruik de pseudo-klasses :hover en :visited 

![oef4](/images/oef4.PNG)

5. Maak een aantal header-tags aan in HTML. Gebruik daarbij h1 tot en met h6.
 Daarna kies je gebruik makend van CSS een font-family en geef je een grootte
 (in em) en kleur aan elke header. Zoek op wat em wil zeggen.

![oef5](/images/oef5.PNG)

6. Creëer een div (.kader) met daarin een h1-tag en een paragraaf. 
Geef .kader een width en een height, en positioneer via margin.
 Style de tekst. Geef body een achtergrond-kleur.

![oef6](/images/oef6.PNG)

7. Opgave Bassie & Adriaan

Maak een wireframe - Stel DOM Tree op en codeer in HTML.
Tracht al wat CSS styling toe te passen.
Voeg 3 foto's toe, en embed een youtube video clip (https://www.youtube.com/watch?v=dbnMTmDPzwU)

![ba1](/images/ba1.PNG)

![ba2](/images/ba2.PNG)

![ba3](/images/ba3.PNG)
- - - - - - - - - 
Bassie en Adriaan

Achtergrond / Overzicht werk / Liedjes / Bekende citaten 

Bassie en Adriaan Bassie en Adriaan Bassie en Adriaan 
Bassie en Adriaan (Bas en Aad van Toor) was een Nederlands artiestenduo. Hun eerste activiteiten onder deze naam waren in 1976, maar de grote bekendheid kwam met diverse televisieseries (1978-1996), voorstellingen en merchandising. De televisieseries waren zeer populair en kunnen nog steeds tot de bekendste Nederlandse kinderseries worden gerekend. Tussen 2003 en 2011 traden Bassie en Adriaan niet als duo op en daarna slechts sporadisch, tot het definitieve afscheid in 2015.

Achtergrond

In 1976 verscheen de eerste lp-single van het duo getiteld Alles is voor Bassie (inclusief Naar het Circus) en werd de pilotaflevering gemaakt. In 1977 trad het duo op onder de naam Bassie en Adriaan. Op 10 januari 1978 maakte de televisieserie zijn officiële debuut bij de TROS

Bassie is een clown die vooral te herkennen is aan zijn rood geruite pak en zijn groene broek, ook is hij opvallend door zijn platte rode neus. Adriaan is een acrobaat en is vooral te herkennen aan zijn paarsblauwe blouse met ruches in de stijl van de jaren 70 van de 20e eeuw. De kleding is ontworpen door Tip de Bruin. In de televisieseries speelden de broers Van Toor vanaf 1987 naast Bassie en Adriaan een dubbelrol: Bas speelde de boef Vlugge Japie (1987-1994) en Aad de schurkachtige Baron Van Neemweggen (1987). De rol van de Baron zou later gespeeld worden door Paul van Gorcum (1988-1994), omdat het voor Aad moeilijk te combineren was met het regisseren van de televisieserie.

Een opvallend feit is dat de broers alle rechten, marketing en merchandising in eigen beheer hielden. Alleen de eerste vier televisieseries werden door Joop van den Ende Theaterproducties BV geproduceerd, maar die heeft haar (exploitatie)rechten daarover in 1991-1993 overgedragen, naar aanleiding van het mislukken van TV10. Anno 2006 waren er volgens Aad van Toor ongeveer 5 miljoen videobanden/dvd's verkocht. In de periode 1980-1982 had het duo in samenwerking met Joop van den Ende zelfs een groot eigen circus genaamd (TROS) Circus Bassie en Adriaan waarmee het duo succesvol door Nederland en België toerde. Tevens zijn ze medeverantwoordelijk voor het succes van circus Renz in de periode 1978-1989, en waren zij vanaf 1988 medewerkers van Kindernet. Tussen 1993 en 1996 kondigde het duo kinderprogramma's van de TROS aan in het televisieblok Wonderland. De broers Van Toor waren hiervoor al vanaf 1955 actief als acrobaten onder de naam The Crocksons (balanceernummer met stoelen)[10] (tot en met 1980) en de komieken The Melton Brothers (gooi- en smijtnummer).[11] Vanaf 1965 waren ze met deze acts wereldwijd actief. In 1997 werden ze tijdens een galafeest ter gelegenheid van meer dan 40 jaar in het artiestenvak benoemd tot Ridder in de Orde van Oranje-Nassau.

In 2002 maakten de broers Van Toor bekend dat ze als duo zouden stoppen. Aad van Toor vond dat hij de rol van acrobaat niet meer overtuigend kon neerzetten. Op 4 februari 2004 zou de laatste voorstelling zijn van de afscheidstournee, echter op woensdag 30 juli 2003 kwam aan de tournee een abrupt einde. Een paar dagen eerder was bekendgemaakt dat Aad van Toor een tumor had. Op 31 december 2003 was er De Bassie en Adriaan 24 uurs-marathon waarbij hij afscheid nam van zijn rol. Bas van Toor had op dat moment al plannen om solo door te gaan: Een clown stopt niet, die gaat gewoon het hoekie om. Hij toerde tot 1 december 2013 met zijn schoonzoon Evert van den Bos, die al eerder aan verschillende televisieseries en theaterproducties van het duo mee werkte.

Sinds 2011 verschenen Bas en Aad incidenteel weer als het duo Bassie en Adriaan, zoals bij de opening van een tentoonstelling en tijdens een fandag. Ook waren ze te zien in twee reclames en spraken ze in 2012 de stemmen in voor een Bassie en Adriaan-spel voor op de iPad.

In 2015 nemen Bas en Aad samen definitief afscheid van het publiek in de bioscoopfilm Keet & Koen en de Speurtocht naar Bassie & Adriaan. Het is dan precies zestig jaar geleden dat Bas en Aad begonnen in het artiestenvak als The Crocksons.

Overzicht werk

Televisieseries
•De plaaggeest (1978)
•De huilende professor (1982)
•Het geheim van de schatkaart (1987)
•De reis vol verrassingen (reis door Amerika) (1994)
•...

In het circus
•Bassie & Adriaan in het circus deel 1 (1981)
•Bassie & Adriaan in het circus deel 2 (1981)
•Bassie & Adriaan in het circus deel 3 (1981)
•...

Film
•Keet & Koen en de Speurtocht naar Bassie & Adriaan (2015) (bioscoopfilm)

Liedjes

In 1985 verschenen er nieuwe versies van een aantal nummers, speciaal gemaakt voor de lp 'De leukste liedjes' die in 1989 ook op cd verscheen. Dit gebeurde wederom in 1992 voor de cd 'De leukste liedjes deel 2'. In 1997 zijn er aantal nieuwe arrangementen gemaakt voor een aantal liedjes voor de cd-rom 'Spelen met Bassie en Adriaan'. De laatste nieuwe versie van een aantal nummers is gemaakt in 1999 voor de live-cd's en -dvd's. De liedjes uit de televisieserie Liedjes uit Grootmoeders Tijd staan niet in de lijst. Sommige liedjes zijn niet verschenen in de televisieserie maar wel in speciale uitzendingen of op lp's.
 •Opgeruimd staat netjes
•Patat met mayonaise
•Pinkie de baviaan
•Portugese les
•Rare dingen
•Spaanse les
•...

Bekende citaten

Boeven
•B1 tegen B2: "Kom op stommeling" en/of "Nee stommeling"
•De Boevenbaas tegen B1 en B2: "Stommeling, uilskuiken, frikandel, bal gehakt!"
•Boze Baron: "Drommels, drommels, en nog eens drommels!"

Bassie
•Als hij zin heeft om te slapen: "Ik heb zin in een lekker tukkie"
•Voordat hij gaat dromen: "Dat ga ik even aan de binnenkant van mijn ogen bekijken"
•Als Adriaan versteld staat van een slim idee van Bassie: "Bassie is wel dom, maar niet slim"

Adriaan
•versteld staat van een slim idee van Bassie: "En dat noemen ze een domme clown"
•"Adriaantje gaat niets doen en dat een tijd volhouden"
•Als Bassie aan hem vraagt of er nou niks belangrijker is dan alleen maar eten: "En dat zegt uitgerekend hij!"
